<html>    
    <head>
        <meta charset="utf-8">
        <title>Exemplu</title>
        <link rel="stylesheet" type="text/css" href="main.css">
        <script src="https://ajax.googleapis.com/ajax/libs/jquery/3.3.1/jquery.min.js"></script>
        <script src="index.js"></script>
        <link href="https://fonts.googleapis.com/css?family=Open+Sans" rel="stylesheet"> 
        <link href="https://fonts.googleapis.com/css?family=Kodchasan" rel="stylesheet"> 
        <link href="https://fonts.googleapis.com/css?family=Ubuntu" rel="stylesheet"> 
    </head>
    <body class="b1">
        
        <div class="header div">
            <img class="back" src="https://png.pngtree.com/element_pic/00/16/05/1257335cdfc801f.jpg">
        </div>
        
        <div class="info0 userinfo">
                <div class="headinf">Vinificarea. Producerea vinului pe înțelesul tuturor</div>
                    <ul>
                        <li>Vinificarea este procesul prin care se produce vinul și include toate etapele prin care trece mustul până se transformă în vin. Vinificarea este diferită în funcție de materia prima-struguri albi sau negri, cât și în funcție de vinul pe care dorim să-l obținem – sec, demisec, demidulce, dulce.</li>
                        
                        <li>De felul în care decurge acest proces depinde calitatea vinului, a produsului finit, care ajunge pe masa ta și fiecare dintre aceste etape trebuie respectată, pentru a se obține un vin de calitate, indiferent de soi sau de culoare.</li>
                        
                        <li class="lastli">Procesul de vinificare începe de la must, însă, când vorbim despre producerea vinului, trebuie să începem, de fapt, încă de la îngrijirea viei. Strugurele, materia prima a vinului, preia din sol toate substanțele necesare pentru a se dezvoltă, iar ele sunt imprimate vinului, chiar dacă fructul trece prin atâtea și atâtea etape până ajunge în pahar. Este extrem de importantă, așadar, baza vinului, adică vița de vie și fructul ei, ele jucând același rol ca fundația unei case.</li>
                    </ul>
            </div>
        
        <div class="info1 userinfo">
                <div class="headinf">Etapele de preparare a vinului</div>
                <ul>
                    <li>Într-o oarecare măsură, cu toții știm sau am auzit de câteva dintre etapele despre care urmează să-ți povestim. Sunt procese pe care le-am întâlnit în curtea bunicilor sau despre care am auzit din poveștile părinților care au copilărit la sat sau ale prietenilor cu rude care făceau vin în gospodărie.</li>
                </ul>
            </div>
  
        <div class="info2 userinfo">
                <div class="headinf">Recoltarea strugurilor. Când și în funcție de ce factori se face</div>
                <ul>
                    <li>Nu există neapărat o dată calendaristică pentru culegerea strugurilor. Perioada potrivită pentru recoltare depinde de soi, dar și de condițiile meteo sau orientarea față de punctele cardinale. În aceeași măsură se urmărește nivelul de zahăr din struguri cât și maturitatea fenolică (dată, de exemplu, de culoarea și gustul pieliței sau semințelor strugurelui), aciditatea, pH-ul etc.</li>
                    
                    <li>În mod ideal, stabilirea datei de recoltare se face cu ajutorul refractometrului, care arată cantitatea de zahăr din struguri. Când nivelul de zahăr din boabe nu mai crește 2-3 zile la rând, via poate fi culeasă. Este foarte importantă și urmărirea potențialului alcoolic. În general, din 17 grame de zahăr va rezultă în urmă fermentării un grad alcoolic, deci pentru a produce un vin cu tării alcoolice între 12 și 15 grade, va trebui să culegem struguri cu un conținut de zahăr între 204 și 255 g/l must. Un alt indice care ne dă de înțeles că putem culege via este cântărirea boabelor-când greutatea a 100 de boabe a atins valori maxime, putem începe recoltarea. După cum știm deja majoritatea dintre noi, aceste condiții se îndeplinesc de regulă toamnă, în a două decadă a lunii septembrie.</li>
                    
                    <li>Nivelul ideal de zahăr din struguri începe de la 170-180g/l-în cazul vinurilor albe (nu și în cazul unui vin D.O.C. care trebuie să aibă minimum 11,5 grade alcool, adică mustul să aibă un conținut minim de zahăr de 195,5 g/l) și de la 180-200 g/l-în cazul vinurilor roșii. Vinurile roșii au nevoie de un grad alcoolic mai ridicat pentru a avea potențial de maturare, preferabil peste 13,5 grade, adică ar trebui recoltate când conținutul de zahăr este peste 230 g/l. Trebuie să ținem cont și de faptul că recoltarea trebuie să dureze circa două săptămâni, pentru că strugurii să nu intre în supramaturare sau să apăra fenomene care duc la alterarea lor.</li>
                    
                    <li>După recoltare sau în timpul recoltării se parcurge o altă etapă vitală pentru obținerea unui vin bun-selectarea strugurilor și eliminarea fructelor care au urme de mucegai sau de boli specifice viței de vie-făinare, putregai etc. Pentru un vin de calitate, via trebuie sa fie sănătoasă, strugurii care au urme de alterare NU se utilizează dacă se dorește obținerea unui vin de calitate superioară.</li>
                </ul>
            </div>
        
        <div class="info3 userinfo">
            <div class="headinf">Vinificarea vinurilor albe vs. vinificarea vinurilor roșii</div>
            <ul>
                <li>După desciorchinare, parcursul strugurilor albi este diferit de parcursul strugurilor roșii. Iată ce cale ia fiecare dintre ei:</li>
                
                <li><ul>
                        <li>Strugurii albi desciorchinați merg spre zdrobire, sau, mai bine spus presare, prin care se separă mustul de pielite și semințe. Prin acest proces se obține mustul, care apoi este transferat, răcit și lăsat la limpezit până la 24 de ore. După limpezire se adaugă drojdiile și se lasă la fermentat.</li>
                    
                        <li>Strugurii roșii desciorchinați sunt lăsați să fermenteze împreună cu pielițele, pentru a putea să se extragă culoare și tanini necesari obținerii unui vin rafinat cu corpolență și structură bogată. În acest moment se adaugă drojdiile selecționate, care vor determina o fermentare controlată și care vor da un vin de o anumită tipicitate. Macerarea poate dura între câteva zile și câteva săptămâni. După finalizarea fermentării se separă lichidul de resturile vegetale, pielite și semințe prin decantare și apoi presare.</li>
                    </ul></li>
            </ul>
        </div>
        
    </body>
</html>